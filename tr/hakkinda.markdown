---
type: page
layout: page
navigation: true
navigation_order: 2

title: 'Ben kimim?'
description: 'Ben saksağanlar gibi gördüğü parlak şeyleri toplamayı seven meraklı bir gezginim. Adım takatukacı. Burası da topladıklarımı biriktirdiğim yuvam.'

language: 'tr'
language_reference: 'about'
---

Ben Dilek,

Kendimi bildim bilelim, spiritüel olduğumun farkındaydım diyebilmeyi çok isterdim. Ama maalesef ki benim hikayem öyle başlamıyor.

Hayatımın uzun bir bölümünde her şeyin bilimsel veriler ile ispatlanabileceğinden, gözümüzle göremediğimiz, elimizle dokunamadığımız her şeyin “hurafe” olduğundan adım kadar emindim. Yine de okumayı söktüğümden beri elimden hiç düşürmediğim efsaneler ve mitolojiler kitapları o katı pozitivist düşünceye azar azar sızıyordu.

Sonra, bana kendime davrandığımdan daha şefkatli davranan bir adamla tanıştım. Hayalgücünün kıpır kıpır dünyasını görebilme ve kendime “hayal etme” iznini onunla verdim. Ama içime bakabilmeyi en çok mindfulness felsefesiyle ile öğrendim. Ve gördüm ki hepimizin içinde aslında dışarıdakinden çok daha renkli bir dünya varmış. İşte o dünyaya daha da yakında bakmak isteyince Tarot bana Okültizm ve Ezoterizm’e uçuş için Business Class bir bilet verdi.

Sembollerin dünyasına dalınca simya, astroloji ve rüyalar peşi sıra geldiler. Bununla beraber yıllarca aldığım Reiki, Ra-Sheeba, Kundalini Reiki, Karmik Blokaj gibi şifacılık eğitimleri ve Yoga öğretisi ve öğretmenliği bana hem sembol okumalarında hem de ardındaki anlamları anlamada bütüncül bir yaklaşım sundular, sunuyorlar. Şimdi ise öğrendiklerimi, bana oldukları gibi başkalarına da pusula olmaları için duymaya hazır olanlarla paylaşmak için buradayım. 

***

Kısacası ben gece olunca ateş başında hikayeler anlatan meraklı bir gezginim. Saksağanlar gibi gördüğüm parlak şeyleri toplamayı severim. Çocukluğumdan beri takma adım takatukacı. Burası da o parlak ve sihirli olduğuna inandığım takatukaları biriktirdiğim yuvam.

**Takatukacı Ne Demek?**

Takatuka sözlüklerde başka anlama gelse de, halk ağızında eskimiş, yıpranmış eşya ya da gürültü patırtı anlamında kullanılır. Keza halamın rahmetli eşi de daha ben 6 yaşındayken, eski püskü de olsa güzel olduğunu düşündüğüm ne varsa topladığım ve bazen de topladıklarımda gürültü yaptığım için bana takatukacı derdi.

Buradakiler gibi sizin de bildiğiniz, dedenizden dinlediğiniz, ailece inandığınız ya da bir kitapta/filmde rastladığınız başka sihirli, mitolojik, muhteşem, doğal/doğaüstü ve unutulmaması başka varlıklar varsa **<span class="email"><noscript>e-mail adresimi görmek için Javascript’i etkinleştirin</noscript></span>** adresine yazabilirsiniz.
