---
title: Zhi Nü ile Niu Lang
layout: post
description: Zhi Nü cennette yaşayan güzeller güzeli ve pek becerikli bir hanımkımızdır. O kadar becerikliymiş ki bulutlardan iplik yapıp Yeşim Kralı babacığına ışıl ışıl giysiler dokurmuş. Gel gelelim bir gün cennetteki bu “sıkıcı” hayat canına tak eder, dünyaya inip macera arama telaşına düşer.
date: '2020-11-11 13:40:00'
language: tr
publish: 'yes'
subtitle: "Samanyolu ile ayrılan <br/> Aşk-ı Memnu"
---
Ortamlarda sizi bir adım ileriye taşıyacak ve yıldızlara bakarken anlatılacak romantizmin doruklarında bir hikaye ile karşınızdayım.

Zhi Nü cennette yaşayan güzeller güzeli ve pek becerikli bir hanımkımızdır. O kadar becerikliymiş ki bulutlardan iplik yapıp Yeşim Kralı babacığına ışıl ışıl giysiler dokurmuş. Gel gelelim bir gün cennetteki bu “sıkıcı” hayat canına tak eder, dünyaya inip macera arama telaşına düşer. Gönül bu ya, Sığır Çobanı Niu Lang’a aşık olur. Niu Lang da ona karşı boş değildir. Hanımkızımız cenneti de oradaki hayatını da boşverip dünyada kalır ve Niu Lang’dan boy boy iki tane çocuk yapar. Mutlu mesut geçinip giderlerken bu evlilikten Zhi Nü’nün annesi olan Cennet Tanrıçası’nın haberi olur. “Yok artık!” deyip kızını cennete geri getirmeleri için askerlerini gönderir. Karısının zorla cennete götürülmesine katlanamayan ama elinden de bir şey gelmeyen Niu Lang, öküzüne olan biteni içini dökmek için anlatırken, öküz dile gelir ve eğer öküzün kendisini keser ve derisini üzerine giyerse cennete karısının yanına gidebileceğini söyler. Fedakar öküzün derisinin altında cennetteki karısına doğru uçarken yine Tanrıça’nın haberi olur ve (burayı vurgulu söylüyorum) saç tokasıyla bir vuruşta bu iki aşığın arasında sonsuz bir nehir açar. Aşıkların bu durumuna kahrolan saksağanlar iki aşığın arasında bir köprü yaparlar. Tanrıça da daha fazla dayanamayıp insafa gelir, “hadi senede bir gün görüşün bari” der ve saksağan köprüsünde aşıkların görüşmlerine izin verir. (Eksik olma!).

Niu Lang çocuklarıyla Altair yıldızında, Zhi Nü ise Vega yıldızındadır. Tanrıça’nın saç tokasıyla açtığı nehir Samanyolu’dur. Her yıl ay takviminin yedinci ayının yedinci gününde bu aşıklar buluşurlar ve o gün Çin’de Qixi Festivali denen sevgililer günüyle kutlanır.


+ *[The Qixi Festival Story](https://qixifestival.com/)*, Qixi Festival
+ *[Fun Facts About Chinese Valentine's Day: Qixi](https://www.cignacmb.com/newsletter/english/20150819/qixi.html)*, Cigna Cmb Health newsletter
+ *[Zhi Nu](https://www.britannica.com/topic/Zhi-Nu)*, Britannica
{: .sources}
