---
title: Tulpa
layout: post
description: Tulpa, mistisizmde yoğun düşünme ile yapılan meditatif çalışmalar sonucu yaratılan bir tür “düşlem/düşünce varlığı”dır. Tibet Mistisizmine göre düşünce, ruhun yansımasını taşıyan bir enerji formudur. Doğru tekniklerle düşünce gücünden canlılık belirtisi gösteren bir varlık yaratılabilir.
date: '2021-04-14 13:40:00'
language: tr
publish: 'yes'
subtitle: En İyi Arkadaşınız ile Aynı Bedeni Paylaşmak İster misiniz?
---

Tulpa (Tibetçe: Trulpa), mistisizmde yoğun düşünme ile yapılan meditatif çalışmalar sonucu yaratılan bir tür “düşlem/düşünce varlığı”dır. Tibet Mistisizmine göre düşünce, ruhun yansımasını taşıyan bir enerji formudur. Doğru tekniklerle düşünce gücünden canlılık belirtisi gösteren bir varlık yaratılabilir.

Yarattığınız Tulpa insan formunda olabileceği gibi bir çizgi film karakteri, hayvan ya da hayal edebileceğiniz herhangi bir formda olabilir. Tulpanızın sınırı tamamen sizin hayal ve zihin gücünüzdür. Her gün düzenli olarak yapacağınız meditatif çalışmalar Tulpanız bir kimlik kazanana kadar önemlidir.

Tulpa, belli bir süre sonra kendi duyguları ve düşünceleri olan ve istediğiniz sürece sizi asla terketmeyecek olan hayali bir arkadaşınız haline gelecektir. Eğer isterseniz Tulpanız ile konuşarak onun istediği bir formda yaratılmasına da olanak sağlayabilirsiniz. Görselleştirmeye çalışmaktan çok varlığını hissetmeye çalışmak daha çok tavsiye edilen bir yöntemdir.

My Little Pony’nin yetişkin hayranları tarafından Pony Tulpa yaratımı ile daha çok bilinse de, hali hazırda sadece tulpa yaratıcılarını (tulpamancers) buluşturan topluluklar ve websiteleri mevcut. Tartışmalı bir durum olsa da bazı uygulayıcılar Tulpalarıyla cinsel ilişkiye girdiği ve bir çift gibi yaşadıklarını söylemektedir.

Ayrıca Tulpa, Supernatural ve X-files gibi dizilere ve de pek çok filme konu edilmiştir. Uygulayıcılar Tulpaya sahip olmanın herhangi bir zararı olmadığını çünkü ne kadar bağımsız olsa da en nihayetinde sizin yaratım gücünüz ile sınırlandırılabileceğini söyler.   


+ *[Tulpa](https://www.tulpa.info/)*, Tulpa.info
+ *[Tulpa](https://en.wikipedia.org/wiki/Tulpa)*, Wikipedia
{: .sources}
