---
layout: post
title: Brownie—Her Eve Lazım Hamarat Peri
subtitle: Periler VII
categories: [magic]
description: Brownie, yani kahverengimsiler, İskoçya ve Kuzey İngiltere Folklöründe ev halkı uyuduktan sonra ortaya çıkan ve yapılması gereken ya da yarım kalmış ev işlerini yapan ev cini/perisidir.
date: '2023-03-13 13:40:00'
language: 'tr'
language_reference: 'brownie'
publish: 'yes'
---
Bizim kültürümüz de dahil pek çok kültürde ev işlerine yardım eden periler vardır. Brownie, yani kahverengimsiler, İskoçya ve Kuzey İngiltere Folklöründe ev halkı uyuduktan sonra ortaya çıkan ve yapılması gereken ya da yarım kalmış ev işlerini yapan ev cini/perisidir. Çoğunlukla kahverengi ve eski-püskü kıyafetler giydikleri için bu isimle anılmaktadırlar.
Türk ve Anadolu kültüründeki karşılığı Ev İyesi’dir. Her ikisi de belli bir ev halkına ya da eve bağlıdır. Fakat Brownie, Ev İyesi’nin aksine yaptığı işler karşılığında ev halkı tarafından herhangi bir şey sunulduğunda alınabilir ya da kızabilir.

Brownie’ye yardımları karşılığında birşeyleri direkt olarak sunmak yerine sağda solda şans eseri bırakılmış gibi ekmek kırıntısı, bi parça kek v.b. yiyecekler bırakılabilir. Ayrıca Brownie’nin yaptığı işleri beğenmediğinizde de olay çıkartabilir. Dolayısıyla Brownie’ye evde terör estiren ama her işe de koşan bir akraba tadında yaklaşmak en iyisidir.
Havadan nem kapan, alıngan Brownie’nin aksine Ev İyesi Türk kültüründe saygı duyulan, eve girince selamlanan, ev değiştirirken de kendisine haber verilen bir varlıktır. Yediklerinizi onla direkt olarak paylaşabilirsiniz. Hiç alınmaz, bozulmaz. Hatta bazı evlerde Ev İyelerine ait başka kimsenin kullanmadığı havlu ve terlik bulundurulur.
