---
layout: post

title: Aumakua
subtitle: Kafanıza konan uğurböceği büyük-büyük-büyük nineniz olabilir
description: Aumakua Polinezya Mitolojisinde ve halen de yerli halkın inanışında yer alan “Gözcü Ruh”a verilen isimdir. Gözcü Ruhun ölen bir kişinin kendinden sonra gelenlere yol göstermek, onları kötülüklerden korumak için çoğunlukla hayvan formunda kendini gösterdiğine inanılır.
date: '2021-03-06 13:40:00'

language: 'tr'
language_reference: 'aumakua'

publish: 'yes'
---

Aumakua Polinezya Mitolojisinde ve halen de yerli halkın inanışında yer alan “Gözcü Ruh”a verilen isimdir. Gözcü Ruhun ölen bir kişinin kendinden sonra gelenlere yol göstermek, onları kötülüklerden korumak için çoğunlukla hayvan formunda kendini gösterdiğine inanılır.

İnsan öldüğünde alt-benlik ya da bilinçaltı (unihipili) ve bilinç (uhane) ölürken üst benlik (aumakua) cennete yükselip atalarının ruhlarıyla bir olur ya da bitirilmemiş işleri olduğuna inandığı için dünyada kalır ama başka bir forma bürünür.  

Aumakua hayvan olmasının yanı sıra bir yer, bir taş ya da bir insan da olabilir. Hatta güçlü ruhların bu formların tümünde birden görünebileceğine inanılır. Aumakua sizin yaşadığınız çevreye göre bir balık, bir kuş ya da bir ağaç formunda kendini gösterebilir.

Sizi hergün ziyarete gelen penceredeki güvercin büyük-büyük-büyük anneanneniz olabileceği gibi, her akşam aynı saatte duvarınızda gördüğünüz minik kertenkele de evinizi kötülüklerden koruyan büyük-büyük dedeniz olabilir. Kimbilir?


+ *[What is Huna?](http://www.ancienthuna.com/3_selves.htm)*, ancienthuna.com
+ *[Hawaii’s Spirit Guardians](https://web.archive.org/web/20110628021529/http://www.mauimagazine.net/Maui-Magazine/November-December-2010/Hawaiis-Spirit-Guardians/)*, mauimagazine.com
+ *[The Meaning Behind Hawaiian Symbols](https://www.olukai.com/journal/2014/11/03/the-meaning-behind-hawaiian-symbols/)*, olukai.com
+ *[Aumakua](https://en.wikipedia.org/wiki/Aumakua)*, Wikipedia
{: .sources}
