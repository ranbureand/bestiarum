---
layout: post

title: Bilindik bir Canavar, Sıradışı bir Film Hikayesi
subtitle: Bulgasari
description: Bulgasari Kore halk hikayelerindeki ender canavarlardan biridir. Canavar sadece metal yer ve her yediği metalle daha da büyür. Hikayeye göre Songdo’nun şeytani valisi tüm Budist rahiplerin hapse atılmasını emreder. Valinin askerlerinden kaçan bir rahip kardeşinin evinde bir dolaba saklanır.
date: '2021-04-01 13:40:00'

language: 'tr'
language_reference: 'bulgasari'

publish: 'yes'
---

Bulgasari (Çince: bu ke sha=öldürülemez) Kore halk hikayelerindeki ender canavarlardan biridir. Canavar sadece metal yer ve her yediği metalle daha da büyür. Hikayeye göre Songdo’nun şeytani valisi tüm Budist rahiplerin hapse atılmasını emreder. Valinin askerlerinden kaçan bir rahip kardeşinin evinde bir dolaba saklanır.

Burada saklanırken boş boş oturmayayım da kendime bir arkadaş yapayım bari der ve buharda pişmiş pirinçlerden küçük bir yaratık yapar. Rahibin yaptığı yaratık canlanır ve yemek yemek istediğinde rahip onu bulabildiği tek şey olan metal çivilerle besler.

Canavar yedikçe büyür ve büyüdükçe güçlenir. Evde yenecek metal kalmadığında şehirde bulduğu her metali yer ve devasa bir canavar haline gelir. Canavar o kadar güçlenir ki tüm öldürme girişimleri sonuçsuz kalır. Hiçbir kılıç ya da ok derisine işlemez. Son çare olarak Bulgasari ateşe verilir.  

Canavarın kendisi yanarken tüm şehri de yerlebir eder. Bazı kaynaklarda yüksek bir rahip tarafından öldürüldüğü yazar. Bu Bulgasari’nin mitolojik kısmı, gelelim Pulgasari filminin ilginç hikayesine.

Pulgasari filmi benzer canavar hikayesiyle beyaz perdeye uyarlanmış 1985 Kuzey Kore yapımı fantezi aksiyon filmidir. Derin bir Godzilla aşığı olan zamanın Kuzey Kore Lideri Kim Jong-il, içinde komünist mesaj içeren canavarlı fantazi-propoganda filmleri çekilmesini emreder.

Filmleri çekmesi için Güney Koreli yönetmen Sang-ok ve ünlü bir oyuncu olan karısı, Kuzey Kore İstihbaratı tarafından kaçırılır. Özel efektleri yapan Godzilla’nın yaratıcıları olan Japon Toho Studios Film ekibidir ve kandırılarak Çin’de çekim yaptıkları söylenmiştir. Pulgasari yönetmen ve eşinin ABD’ye kaçmadan önce çektikleri son filmdir.

Pulgasari filmi 2006 yılında tüm yıl süren Godzilla festivali sırasında New York’ta ilk defa gösterilmiştir.


+ *[Impossible-to-Kill](https://folkency.nfm.go.kr/en/topic/detail/5534)*, Encyclopedia of Korean Culture
+ *[Pulgasari](https://en.wikipedia.org/wiki/Pulgasari)*, Wikipedia
+ *[11 Terrifying Mythological Creatures That Expose Humanity’s Worst Fears](https://allthatsinteresting.com/mythological-creatures/11 )*, allthatsinteresting.com
{: .sources}
