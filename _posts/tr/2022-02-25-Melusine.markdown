---
layout: post
title: Banyoda Yalnız Bırak Bari Be Adam!
subtitle: Melusine
categories: [mythology]
description: Kutsal nehir sularının dişi ruhlarıdır.
date: '2022-02-25 13:40:00'
language: 'tr'
language_reference: 'melusine'
publish: 'yes'
---
Avrupa Mitolojilerinde kutsal nehir sularının dişi ruhlarıdır. Çoğunlukla deniz kızı gibi tabir edilse de, insan kılığında yaşayabilir. Bir krala aşık olup yeryüzünde “insan” gibi yaşamaya karar verir.

Melusine’nin şu koskoca dünyada kocasından tek bir ricası vardır, banyo yaparken kendisine biraz kişisel alan tanıyıp onu yalnız bırakması, sağdan soldan, buzlu cam arkasından ya da kapı aralığından gözetlememesidir.

Çünkü Melusine banyo yaparken tekrar deniz kızı şekline dönmektedir ve kocasının bunu öğrenmesini istememektedir. (Herkes de herşeyi bilmesin canım!)

Gelgelelim meraklı koca bu sözü -tabiki- tutamaz ve Melusine’yi gözetler. Bunu öğrenen Melusine de kızarak, pılını pırtısını toplayıp ana evine yani derin nehir sularına döner.
