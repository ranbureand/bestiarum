---
layout: post
title: Kedi Mezarı
subtitle: Japonya Kedi Hikayeleri I
categories: [magic, mythology]
description: Olağanüstü Japonya Kedileri, yokai, nekomata ve bekanekolar
date: '2022-12-27 13:40:00'
language: 'tr'
language_reference: 'japonkediI'
publish: 'yes'
---
Japonya’nın Honjo şehrinde, Ekõ-in Tapınağında özel bir kediye ait bir mezar bulunmaktadır.
Bir gün Rihei adında kedi sever bir balıkçı Tokita Kisabu’nun evine balık satmak için gelir. Evin kedisine de bir balık verir. Ve her ziyaretinde kediye de bir balık vermeyi ihmal etmez. Bu ziyaretler yıllarca sürer ve kedi ile balıkçı arasında bir dostluk başlar.

Bir zaman sonra balıkçı hastalanır ve Tokita’nın evine uğrayamaz olur. Bunun üzerine Tokita’nın kedisi balıkçının evine gider. Balıkçıya onu bir süredir göremediği için endişelendiğini ve kontrol etmeye geldiğini söyler. Balıkçı da uzun bir süredir hasta olduğunu ve tedavi için paraya ihtiyacı olduğunu söyler. Kedi bu duruma çok üzülür ve bir süre sonra ağzında bir altın para ile tekrar balıkçının evine gelir.

Balıkçı kedinin getirdiği para ile tedavi olur ve tekrar çalışmaya başlar. Ve tabiki yine Tokita’nın evini ziyaret ettiğinde yakın arkadaşı kediye bir balık vermeyi ihmal etmez.

Kedi bu sefer balıkçıya üç altın getirir ama balıkçı evde yoktur. Onun yerine balıkçı çırağı kediyi ağzında altınlarla görür ve kedinin tuhaf görüntüsünden korkar. Ve tabiki oracıkta kediyi öldürür.
Balıkçı eve döndüğünde gördüğü manzara karşısında kahrolur ve kedinin getirdiği altınlarla kediye Ekõ-in Tapınağı içinde bir anıt mezar yaptırır.

Tokyo’da bulunan bu tapınağın bahçesinde Tokita’nın kedisinin mezarının yanında hali hazırda kedi ve köpekler için özel olarak ayrılmış bir krematoryum ve mezarlık bulunmaktadır.
