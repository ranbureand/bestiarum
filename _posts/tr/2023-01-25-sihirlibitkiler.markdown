---
layout: post
title: Cadı Bahçesinin Olmazsa Olmazları
subtitle: Sihirli Bitkiler
categories: [magic]
description: Sihirli güçleri olduğuna inanılan bitkiler, cadı bitkileri
date: '2023-01-25 13:40:00'
language: 'tr'
language_reference: 'sihirlibitkiler'
publish: 'yes'
---
ŞEYTAN OTU (Datura Stramonium)
Bilinen diğer isimleri Boru Çiçeği, Şeytan Elması Otu, Kahkaha Otu ve Tatuladır.
Psikedelik bitkidir. Halüsinasyon gördürür.
Peru’nun Amazon bölgesinde, şamanlığa giriş yapmak isteyen kişiler için beş ana bitkiden biridir. Genellikle çırak kabulü için kullanılan son “öğretici bitkidir”. Çünkü doz aşımı vücuda ciddi zararlar verir ya da öldürür.

GÜZEL AVRAT OTU (Atropa Belladonna):
Ortaçağda cadıların ayinlerinde karışımları hazırlarken kullandığı bitkidir. Bitkiden yapılan krem sürüldüğünde halüsinasyon gördürür ve uçma hissi verir.
Bu bitkinin “güzel avrat otu” diye anılmasının sebebi eski zamanlarda kadınların gözlerine bu bitkiden elde edilen alkaloitleri damlatarak gözbebeklerini büyütmeleri ve bu şekilde güzel gözlere sahip olmalarıdır. Günümüzde halen göz tedavilerinde gözbebeğini büyütmek için kullanılır. (İtalyanca Bella: Güzel, Donna: Kadın demektir.)

BAN OTU (Hyoscyamus niger L.):
Gevurhaşhaşı olarak da bilinir.
Kullananın delirmesine ya da kabuslar görmesine neden olur. Koltuk altlarına ya da genital bölgeye sürüldüğünde uçma hissi verir. Avrupa mitlerinde cadı otu olarak da bilinir. Ve cadıların uçtuğu inancının bu otla alakalı olduğu söylenir. Kahinler yine bu ottan kullanır. Özellikle ortaçağda büyücüler ve şifacılar tarafından ritüellerde, dumanı kötü enerjileri temizlemek için kullanılırdı. Meşhur aşk iksiri de yine bu ottan yapılır.
Yunan Mitlerinde Hades, ölülere daha önceki hayatlarında kim olduklarını unutturmak için bu  ottan yapılmış taç takar.

SARI KANTARON (Hypericum Perforatum):
Yaz gün dönümü (21 Haziran) zamanında hasat edilir. Çiçekleri güneşe, ottan yapılan kırmızımsı yağı kana benzediği için güneşli günlerin devamı ve sağlık için ritüellerde bu otlar kullanılır.
Evi kötü enerjilerden ve kötücül ruhlardan korumak için kapı eşiklerine asılır. Hatta çok yakın bir tarihe kadar evde yaşayan sayısı kadar taze çiçeklerin kapı eşiğine asılıp hangi çiçek önce solarsa ev halkından o bireyin ilk ölen olacağı kehanetinde bulunulurmuş.
Otu çiçeği ile birlikte yastığının altına koyup uyuyanlar güzel rüyalar görür.
Yani bu otta ‘evil’ bir durum yok arkadaşlar.

ADEM OTU (Mandragora Officinarium):
Sihirli güçleri olduğuna inanılan en meşhur bitkidir. Pek çok mitte adı geçmektedir. İyileştirici etkilerinden dolayı pek çok Antik Mısır mezarlarında bulunmuştur ve tarihi M.Ö. 1500’lü yıllara dayanan papirüslerde adı geçer.
Cadılar bu otu kullanarak kehanetlerde bulunur.
Uyku verici ve ağrı kesicidir. Afrodizyak etkisi vardır. Boyunda tılsım olarak taşıyana iyi şans getirir. Anestezik etkisi ile ameliyatlarda kullanılır.
Bitki söküldüğünde kökünün çığlık attığına ve duyanların öldüğüne inanılır. Kökünün şeklinin insana benzemesinden dolayı Adem otu denilmektedir.
