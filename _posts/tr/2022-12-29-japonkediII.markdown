---
layout: post
title: En Hüzünlü Nekomata
subtitle: Japonya Kedi Hikayeleri-II
description: Olağanüstü Japonya Kedileri, yokai, nekomata ve bekanekolar
date: '2022-12-29 13:40:00'
language: 'tr'
language_reference: 'japonkediII'
publish: 'yes'
---
Yerel bir Japon çalgısı olan Shamisen çalan bu hüzünlü kediciğin hikayesinden önce size “Nekomata”lardan biraz bahsetmek isterim.
Nekomata, Japon folklorunda yer alan bir tür kedi yōkai (doğaüstü canavarlar, ruhlar ve iblisler)'dir. Güçlü, kötücül ve çok zekidirler. Ancak Nekomata'nın en karakteristik özelliği, iki kuyruğa ya da çatal kuyruğa sahip olmasıdır.

Diğer kedilerle aynı şekilde doğarlar, ancak yalnızca en yaşlı, en büyük ve en uzun kuyruklu (ve dolayısıyla en güçlü ve zeki olan) kediler Nekomata’ya dönüşür. Fakat daha yaygın olan bir inanca göre de 7 yaşını aşan kediler Nekomata’ya dönüşebilirler.
Bu nedenle Japonya’da özellikle 1600-1800 yılları arası kedi sahipleri eğer kedileri 7 yaşını geçmişse öldürülmeleri gerektiği hakkında resmi olarak uyarılırlardı.
Gelelim bu ünlü Nekomata resminin hikayesine. Kedinin çaldığı enstrüman Shamisen adında Japon kültürünün ayrılmaz bir parçası olan telli bir çalgıdır. Ve bu çalgı kedi derisinden yapılır. Hatta günümüzde bile tüm protestolara rağmen halen orjinal Shamisenler kedi derisinden yapılmaya devam etmektedir.
1700’lü yıllarda yapılan bu resimdeki nekomata muhtemelen akraba ya da arkadaşlarının birinin derisinden yapılmış çalgıyı hüzünlü bir şekilde çalarak yasını tutmaktadır.
Bir başka yorum ise kedi geyşa kıyafeti giydiği için Kedi lakaplı ünlü bir geyşaya gönderme yapılıyor olabileceği. Fakat çizeri kediyi özellikle Nekomata olarak adlandırmıştır

Fakat her iki durumda kedi derisinden yapılmış bir çalgıyı yine bir kedi çalmaktadır.
Ve çok yüksek ihtimalle çalgıyı çalarken bir yandan da intikam planları yapmaktadır. Artık ne tür kanlı planlar olduğunu bi’ John Wick bilir.
