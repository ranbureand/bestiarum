---
layout: post

title: Neden Ay Dişidir Güneş İse Erkek?
subtitle: Wisakedjak
categories: [beast, mythology]
description: Wisakedjak Kızılderili mitolojilerinde geçen hayvanların yaratılışı, büyük sel tufanı ve ayın yaratılması gibi pek çok önemli olaydan sorumlu hileci (trickster) tanrıdır. Diğer bilinen hileci tanrılar gibi kötücül değil hatta bazı hikayelerde büyük bir kahramandır.
date: '2021-07-16 13:40:00'
language: 'tr'
language_reference: 'wisakedjak'
publish: 'yes'
---

Wisakedjak Kızılderili mitolojilerinde geçen hayvanların yaratılışı, büyük sel tufanı ve ayın yaratılması gibi pek çok önemli olaydan sorumlu hileci (trickster) tanrıdır. Diğer bilinen hileci tanrılar gibi kötücül değil hatta bazı hikayelerde büyük bir kahramandır.

Bu hikaye Wisakedjak’ın kahramanlık hikayesi olan ayın yaratılması hikayesidir.

Bir zamanlar çok yükseklerde bulutların da üzerinde yaşayan bir baba, oğlu ve kızı vardı. Baba her gün Güneş’in büyük ateşini yakar ve Dünya’ya Güneş’i doğdururdu. Her akşam da Güneş’in ateşini söndürür ve gece olurdu.

Gel zaman git zaman baba iyice yaşlanınca çok da fazla zamanının kalmadığını anlar. Kızı ve oğlunu karşısına alıp, o ölünce Güneş’in ateşini artık onların yakması gerektiğini söyler. Ama tabiki hangisinin bu işi yapacağını söylemeden ölür.

Babaları ölen kardeşler (tabiki) kavgaya tutuşurlar. Kız, erkek kardeşinden büyük olduğunu, onun ateşi yakmasını söyler. Erkek ise “Ben erkeğim, elinin hamuruyla bu işe karışma” diyerek gayet medeniyet dışı bir tavır sergiler.

Kardeşler kavga ederken güneşin doğma vakti gelir ama ateş yakılmadığı için doğmaz. Kahramanımız Wisakedjak, neler olduğunu kontrol etmek için bulutların üzerindeki eve gider. Kardeşlerin kavga ettiğini görür ve “Hay sizin yapacağınız işe!” diyerek Ay’ı yaratır.

Erkek kardeşe güneşin ateşini yakma işini verirken, kız kardeşe de ayın ateşini yakma işini verir. Ve “Madem anlaşamıyorsunuz, siz ikiniz bundan sonra birbirinizi uzaktan göreceksiniz” der.

Pek çok inanışta olduğu gibi kızılderililerin inanışında da gün erkektir, gece kadındır. Ve ayın kadınlar üzerinde oldukça önemli etkileri vardır. Menstrual periyot ve kadınların uyku düzeni üzerindeki etkileri sadece bir kaçıdır.
