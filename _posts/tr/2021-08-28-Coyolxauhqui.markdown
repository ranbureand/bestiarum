---
layout: post

title: Durun savaşmayın, siz kardeşsiniz!
subtitle: Coyolxāuhqui
description: Coyolxāuhqui (Koyolşawki) Aztek Mitolojisinde Ay Tanrıçasıdır. Fakat kardeşi savaş tanrısı Huitzilopochtli (Vitzilopotçli) tarafından kurbanlık deve gibi parçalara ayrılarak öldürülür.
date: '2021-08-31 13:40:00'
language: 'tr'
language_reference: 'Coyolxauhqui'
publish: 'yes'
---
Coyolxāuhqui (Koyolşawki) Aztek Mitolojisinde Ay Tanrıçasıdır. Fakat kardeşi savaş tanrısı Huitzilopochtli (Vitzilopotçli) tarafından kurbanlık deve gibi parçalara ayrılarak öldürülür. 

Tüm tanrıların annesi olan Coatlicue (Koatlikue) Yılan Dağı’ndaki tapınağında bir gün verandayı süpürürken gökten bir tomar sinek kuşu tüyü düşer ve Coatlicue de tüy topağını alıp önlüğünün cebine koyar. Sonra da mucizevi bir şekilde Huitzilopochtli’ye hamile kalır.

Bu şüpheli hamilelik hikayesine inanmayan en büyük kızı Coyolxāuhqui, emrindeki diğer 400 erkek kardeşine “Namusumuz iki paralık oldu” diyerek gaza getirip annelerine bir saldırı düzenler.

Bu sırada hala annesinin karnında olan Huitzilopochtli yaklaşan savaşı duyar. Hamilelik sürecinin hızlandırarak, tamamıyla savaşa hazır bir şekilde silahlı olarak kendini doğdurur. Huitzilopochtli kız kardeşine karşı savaşır ve annesini korur.

Kız kardeşinin kafasını keser ve bedenini Yılan Dağı’ndan aşağıya atar. Dağdan aşağıya yuvarlanan Coyolxāuhqui’nin cansız bedeni kolları ve bacaklarından ayrılır. 1978 yılında Meksika’da bulunan Coyolxāuhqui Diski’nde de bu vahşi öldürülme anlatılır.

Huitzilopochtli, bu savaşa kahrolan annesini bir nebze olsun ferahlatmak için kız kardeşinin kestiği kafasını gökyüzüne fırlatır ve Ay olur. Böylece annesi her gece kızının yüzünü görebilir. Diğer 400 erkek kardeşi de güneydeki 400 yıldız olur.

+ *[Kuchisake-Onna](https://tr.wikipedia.org/wiki/Kuchisake-onna)*, Wikipedia
{: .sources}
