---
layout: post

title: Sizin Ejderhanız Kaç Parmaklı?
subtitle:
categories: [beast, mythology]
description: Ejderha resimlerinde ya da çizimlerinde parmak sayısının çok önemli olduğunu biliyor muydunuz? Çin ejderhasına fazladan bir parmak eklemek Antik Çin'de ölümcül bir hata olabilirdi. Çünkü beş parmaklı ejderha imparatorluk ailesinin bir simgesiydi.
date: '2020-10-09 15:30:00'

language: 'tr'
language_reference: 'toe-number'

publish: 'yes'
---

Ejderha resimlerinde ya da çizimlerinde parmak sayısının çok önemli olduğunu biliyor muydunuz?
Çin ejderhasına fazladan bir parmak eklemek Antik Çin'de ölümcül bir hata olabilirdi. Çünkü beş parmaklı ejderha imparatorluk ailesinin bir simgesiydi. Daha düşük bir statüye sahip biri, kıyafetlerini veya evini beş parmaklı bir ejderha ile süslerse, imparatorluk cezası alma riskine giriyordu. Bu yüzden Çin’de dört parmaklı ejderha kullanımı daha yaygındı. Bu durum daha da karışık hale getiren kaynaklar da var:
Beş parmaklı ejderha, hükümdarı, dört parmaklı ejderha aristokrasiyi ve üç parmaklı ejderha bakanları ve en yüksek kamu görevlilerini sembolize eder.

Ancak bazı kaynaklar da imparatorlukla ilgili ya da değil, tüm Çin ejderhalarının beş parmağı olduğunu söylemektedir. Bununla beraber Çin tüm Doğu ejderhalarının Çin’den geldiğine inanmaktadır. Ejderhalar Çin'den uzaklaştıklarında ayak parmaklarını kaybederler. Ne kadar çok mesafe uçarlarsa, o kadar çok parmak kaybederler. Bu yüzden, Kore ejderhalarının dört parmağı varken Japon ejderhalarının üç parmağı vardır. Çinlilerin inancının aksine, Japonlar da ejderhaların kendilerinden geldiklerini söylemektedirler. Bunun sonucu olarak da Japonya'dan ne kadar uzaklaşırlarsa, özgünlüklerini o kadar çok kaybederler ve ayak parmakları sayısı artar.

Siz ne dersiniz?


+ *[Dragons](https://ghibli.fandom.com/wiki/Dragons)*, Ghibli Wiki
+ *[Chinese Dragons](http://www.dragonsinn.net/east-2.htm)*, dragonsinn.net
+ *[Difference between Chinese and Japanese Dragons](https://classroom.synonym.com/difference-between-japanese-chinese-dragons-12081559.html )*, classroom.synonym.com
+ *[How Many Toes Does a Dragon Have?](https://sudy.co.hu/en/how-many-toes-does-a-dragon-have/)*, Sudy & Co
{: .sources}
