---
layout: post

title: Simya Türleri
description: Yoksa simyanın sadece herşeyi altına dönüştüren Felsefe Taşı’nı aradığını mı sanıyorsunuz?
categories: [alchemy]
date: '2023-12-24 00:00:00'
language: 'tr'
language_reference: 'simyaturleri'
publish: 'yes'
---

Yoksa simyanın sadece herşeyi altına dönüştüren Felsefe Taşı’nı aradığını mı sanıyorsunuz?
Bu soruya cevabım hem hayır hem de evettir. Çünkü simya bir dönüştürme sanatıdır ve bu dönüşüm çalışmayı yaptığınız tüm alanlarda gerçekleşebilir. 
Fiziki düzeyde simya: Adi bir metali altına dönüştürmek ya da dokunduğu metali altına çeviren Felsefe Taşı’nı bulmak isterseniz (ki tarihsel kayıtlara göre bu pek çok kez gerçekleşmiş görünüyor.) Simyanın sürekli kaynayan kazanlı, havanlı, beherli, tüplü ve daha nice havalı isimli yardımcı malzemeli laboratuvarına hoş geldiniz.

*Ruhsal Düzeyde Simya:* Simyanın aşamalarını ruhsal düzeyde kendi içinizde de uygulayabileceğiniz biliyor muydunuz? Simyacıların bahsettiği altın her zaman metal olan altın değil, bazen de içsel manevi altındır. Simyanın adımları ve sembolik bilgisinin inisiyasyonu ile tıpkı metalleri dönüştürmede olduğu gibi, ruhun karanlık, ağır, karmik “kurşunu”nu, ruhun parlak, arınmış ve parıltısının hiç birşeyin alamadığı “altını”na ulaşılabilir. 

*Psikolojik Düzeyde Simya:* Simya, sadece Kimya bilimini değil aynı zamanda Modern Psikolojiyi de doğurmuştur. Simyacılar, psikolojik iyileşme halinde vücuttaki kimyasalların dengelenmesi gerektiğini ilk savunanlardır. Modern psikoterapinin babası sayılan Carl Jung ve çalışmaları simyayı psikolojiyle birleştirme ve bu disipline yön veren temel kaynaktır. 

*Artistik Düzeyde Simya:* Okuduğunuz kitaplardan (Mesela Harry Potter Serisi) izlediğiniz filmlere (Mesela Matrix) kadar her türlü iletişim sanatında itina ile simyanın o bilinçaltına gizliden gizliye işleyen mekanizması ustalıkla işlenir. Avatar: Son Hava Bükücü, Beşinci Element, Da Vinci’nin Şifresi filmleri bunların sadece bir kaçıdır.

*Pratik Uygulamalarda Simya:* Bu simya dalı tentür, tonik, yağ, karışım ve iksir gibi şifa enerji taşıyan ürünler üretendir. Mutfakta yaptığımız yemeklerden, genelde hastalanınca sarıldığımız bitki çayları/karışımlarına kadar herşey bu başlık altındadır. 

*Terapötik Simya:* Yoga, Aikido, Tai Chi, Chi Kung, Tantra, Akupunktur, Reiki gibi doğu kökenli çalışmalar; kiropraktik, rolfing, bioenerji gibi teknikler 19. yy’daki simyacıların yaşam enerjisi üzerinde yaptığı çalışmadan köklerini alırlar.  Homeopati, bitkisel tedavi, natüropati, ayurveda, Çin tıbbı, aromaterapi ve refleksoloji gibi, hatta astroloji, numeroloji ve Tarot pek çok modern ve bütünsel disiplinler Mısır’daki ve Babil’deki simyacılara çok şey borçludur.  