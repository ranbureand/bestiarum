---
layout: post
title: Tren İstasyonu Müdüresi Tama
subtitle: Japonya Kedi Hikayeleri-III
description: Olağanüstü Japonya Kedileri, yokai, nekomata ve bekanekolar
date: '2022-12-31 13:40:00'
language: 'tr'
language_reference: 'japonkediIII'
publish: 'yes'
---
Tama, Japonya Kinokawa’da Kishi Elektrikli Tren istasyonunun müdüresi olarak görev yapmış olan dünyalar güzeli bir kedidir.
Tama, 2004 yılında 5 yaşındayken istasyon müdürü tarafından sahiplenilmiş. 2007 yılında ise resmi olarak istasyon şefi olarak atanmış. Maaş olarak ise yıllık mama verilmiş. Tama için ayrıca özel olarak şef şapkası ve altından isim künyesi tasarlanmış. Hatta yazın kullanması için ayrı bir şapka bile  tasarlanmış.

Tama’nın ünü tüm Japonya’da o kadar hızlı yayılmış ki, istasyona gelen yolcu sayısı bir önceki yıla göre %17 artmış. Tama’nın yerel ekonomiye katkısının yıllık 1.1 milyar Japon yeni olduğu tahmin ediliyor.
2007 yılında Trenyolları tarafından verilen en büyük ödüle layık görülmüş, böylelikle yıl sonu bonusu olarak özel bir oyuncak ve bizzat şirket müdürü tarafından kutlama yemeğinde Tama’ya özel bir yengeç yemeği verilmiş.

Tama’nın hızlı kariyeri 2008 yılında daha da hızlanarak devam etmiş ve “süper istasyon şef”liğine yükselmiş. Ünvanı gereği bilet makinesinden dönüştürülen ve sadece Tama’ya ait kum kabı ve isminin yanına ‘süper’in “S”sinin eklendiği özel bir isim künyesi verilmiş. Bu arada eklemeden geçemem Tama o zaman trenyolu şirketinde çalışan tek kadın çalışan olarak da anılıyor.

Çılgınlıklar devam etmiş ve Tama yine 2008 yılında yerel belediye başkanı tarafından Şövalyelik ünvanı almış. 2009 yılında Tama’nın fotoğrafları giydirilen trenler hizmet vermeye başlamış. Ve bir sonraki yıl, tren istasyonu binası Tama’nın şerefine dış cephesi kedi yüzüne benzeyecek şekilde tekrar inşa edilmiş.
İstasyon şefliğinin altıncı yılında Tama trenyolu şirketinin ömür boyu                  onursal başkanı ilan edilmiş.

2015 yılında Tama’nın ilerleyen yaşı nedeniyle çalışma saatleri düşürülerek sadece Salı’dan Cuma gününe kadar çalışmasına izin verilmiş.
Fakat aynı yıl Tama kalp yetmezliğinden ölünce binlerce kişi Tama’nın cenaze törenine katılmış. Shinto kedi tapınağına Tanrıça Tama Daimyojin olarak gömülmüş. Hatta kendisine ait bir anıt taşı bile yapılmış.

Evet arkadaşlar, yazdıklarımın hepsi gerçek…
….
..
…
…………
Şimdi dağılabiliriz.
