---
layout: post

title: Ölmeden önce göreceğiniz en son şey hora dansları olur
subtitle: İelele
description: İelele (ya da İele) Romanya Mitolojisinde yer alan büyüleyici güzellikteki dişi varlıklardır. Ayak bileklerine zil takarlar ve bazı bölgelerde beyaz kıyafetler giydikleri söylense de genelde çıplaktırlar. Genelde 3, 5, 7 ve 9’lu, nadiren daha kalabalık gruplarda dans ederler.
date: '2021-07-26 13:40:00'
language: 'tr'
language_reference: 'ielele'
publish: 'yes'
---
İelele (ya da İele) Romanya Mitolojisinde yer alan büyüleyici güzellikteki dişi varlıklardır. Ayak bileklerine zil takarlar ve bazı bölgelerde beyaz kıyafetler giydikleri söylense de genelde çıplaktırlar. Genelde 3, 5, 7 ve 9’lu, nadiren daha kalabalıki gruplarda dans ederler.

Uzun saçları çıplak vücutlarını sadece göğüslerine kadar kapatır ve elele tutuşup ellerinde mumlarla ay ışığında dans ederler. İelele ormanlar, bozkırlar, yamaçlar gibi ıssız yerlerde yaşarlar. Sadece dans ettikleri zaman insanlara görünür olurlar.  

Tüm bu cennet hurisi tanımlamalardan sonra İelele’nin sizi heyecanlandırmasını istemem, çünkü danslarına katılmaya çalıştığınız an ya da onları izlediğinizi gördükleri an danslarının ortasına alıp:
Delirtebilirler
Sağır ve dilsiz bırakabilirler
Ortada hiçbir iz bırakmadan sizi yokedebilirler.

Özellikle genç erkeklere karşı oldukça kötücüldürler. Aynı zamanda çocukları da kaçırdıklarına inanılır. Bazı kaynaklar İelele’nin lanetlenmiş ve öldükten sonra bile huzur bulamamış kadınların ruhu olduklarını, bazıları ise Büyük İskender’in kızları olduklarını yazar.

Ben, İelele için bir başka rivayet olan tüm doğanın koruyucuları Daçyalı Baş Rahibeler olduklarına inanmayı tercih ediyorum.

İelele’nin isimleri söylenirken çok dikkatli olunmalıdır. Çünkü isimleri tehlikeli büyülerde kullanılır. Derler ki kendi büyülerinde kullanmak için her cadı İelele’nin en az dokuz ismini bilir.

Çember şeklindeki dansları bittikten sonra ayak bastıkları yerde yanık bir halka oluşur.
Dans ettikleri yerde bir daha hiçbir ot bitmez. Hiçbir hayvan o bölgeye yaklaşmaz, o çemberden kim geçerse hastalanır. Bu yüzden Romanya’ya gittiğinizde yerde göreceğiniz ilginç çember formlarından uzak durun, ne olur ne olmaz.

+ *[Iele – the Ladies of the Woods](https://rolandia.eu/en/blog/romanian-myths-legends/iele-the-ladies-of-the-woods)*, Rolandia
+ *[Iele: Mysterious Romanian Fairies](https://julietetelandresen.com/iele-mysterious-romanian-fairies/)*, Julie Tetel Andresen
+ *[Iele](https://mythpedia.fandom.com/wiki/Iele)*, Mythpedia
+ *[Iele](https://ro.wikipedia.org/wiki/Iele)*, Wikipedia
{: .sources}
