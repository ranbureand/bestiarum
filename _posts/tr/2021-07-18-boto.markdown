---
layout: post

title: Geceleri Bara Giden Yunus Balığı
subtitle: Boto Encantado
categories: [beast, mythology]
description: Boto encantado, büyülü yunuslar, Amazon Nehri’nde yaşayan ve gece olunca efso yakışıklı erkek kılığında kadın avına çıkan yunuslardır. Gece yarısı civardaki barları dolaşıp yalnız kadınları kendilerine aşık ederler. Hatta hamile bıraktıkları bile söylenir. Babası bilinmeyen çocuklara “filhos de boto” yani yunusun çocukları denir.
date: '2021-07-18 13:40:00'
language: 'tr'
language_reference: 'boto'
publish: 'yes'
---
Brezilya’da Amazon Nehri’nin yakınlarında bir bardasınız. Sıcak bir gece ve siz caipirinha kokteylinizi yudumluyorsunuz. Birden kapıdan hayatınızda gördüğünüz en yakışıklı adam giriyor ve aniden gözleriniz buluşuyor. Cazibesine karşı koyamıyorsunuz, büyülenmiş gibisiniz adeta. Geceyi hatta tüm ömrünüzü onla geçirmek istiyorsunuz.

Muhteşem bir gecenin ardından sabah oluyor ve o aşık olduğunuz adam kayıplara karışmış bir halde yatağınızda kalakalıyorsunuz. Çünkü sabah olmadan çok önce siz hala uyurken o ait olduğu yere yani Amazon Nehri’ne geri dönüyor. Hem de bir yunus balığı olarak. (Kafasındaki deliğin nedenini şimdi daha iyi anlıyorsunuz.)

Boto encantado, büyülü yunuslar, Amazon Nehri’nde yaşayan ve gece olunca efso yakışıklı erkek kılığında kadın avına çıkan yunuslardır. Gece yarısı civardaki barları dolaşıp yalnız kadınları kendilerine aşık ederler. Hatta hamile bıraktıkları bile söylenir. Babası bilinmeyen çocuklara “filhos de boto” yani yunusun çocukları denir. (Bizde kullanılan tanımdan daha yaratıcı olduğu kesin.)

Tamamen erkek kılığında olsalar da kafalarının üzerindeki hava deliklerini kapatamazlar, bu yüzden hep şapka takarlar. Yerel halk, avlanan yunus balığının alkol kokması ya da büyülü yunus olduğundan şüphelenen bir adamın nehre tam geri dalarken üç zıpkınla vurulup, sabah olunca da kıyıda üç zıpkınla vurulmuş bir yunus balığı bulunduğu gibi olayları buna kanıt gösterir.

Yerel halk arasında yunusları avlamanın uğursuzluk getirdiğine inanılır ve önemli bir tabudur. Fakat bazı bölgelerde yunuslar hala aşk iksiri yapmak için avlanmaktadırlar. Örneğin yunusların kurutulmuş gözlerini elinizde tutarak konuştuğunuz kişiyi kendinize aşık edebileceğiniz söylenir. Benzer büyüler için daha pek çok yunus “parçasını” (yeterince manyaksanız) yerel pazarlarda kolaylıkla bulabilirsiniz.
