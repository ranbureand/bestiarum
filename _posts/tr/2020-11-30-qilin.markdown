---
layout: post

title: Qilin
subtitle: Sizde bebekleri hala Leylekler mi getiriyor?
description: Qilin Unicorn ya da tek boynuzlu atların Çin’de yaşayan büyükbüyükbüyük kuzenidir. İyi şans, bereket, mutluluk, doğurganlık, barış ve uzun ömrü simgeler. Çin’de bebekleri leylekler değil qilinler getirir.
date: '2020-11-30 13:40:00'

language: 'tr'
language_reference: 'qilin'

publish: 'yes'
---

Qilin Unicorn ya da tek boynuzlu atların Çin’de yaşayan büyükbüyükbüyük kuzenidir.
İyi şans, bereket, mutluluk, doğurganlık, barış ve uzun ömrü simgeler. Çin’de bebekleri leylekler değil qilinler getirir.

Kafası ejderhaya, bedeni ata benzer ve vücüdu balık gibi parlak pullarda kaplıdır. Tek boynuzlu olarak tasvir edildiği gibi bazen de iki adet geyiğinkilere benzeyen boynuzları olduğu söylenir.

Tarihi M.Ö. 2697 yılına Çin’in meşhur Sarı İmparatoru Huangdi’ye kadar uzanır.
Ortalama 2000 yıl yaşarlar bu da Unicorn kuzenlerinin iki katıdır.

O kadar uysal ve iyi huyludur ki toprak üstünde yaşayan hiçbir canlıya zarar vermemek için çimlere bile basmaz ve hafifçe havada süzülmeyi tercih eder. Su üzerinde de yürüyebilir. Kanatları yoktur fakat vücudunun üst kısmında uçmasını sağlayan alevler vardır.

Kuzeni unicorn gibi otçul beslenir fakat onlar gibi saldırgan veya tehlikeli değildir. (Unicornlar avcıları boynuzlarıyla yaralayabilirler.) Qilin en uysal ve kibar yaratıklar arasında yer alsa da yine de korunma amacıyla ateş üretebilir.

Kirli suların önünde sadece durarak suları saniyeler içinde kristal berraklığında temizleyebilir.
Unicorn gibi masum ve iyi kalpli olanları diğerlerinden ayırt edebilme gücüne sahiptir.

Qilinler büyük liderler, krallar ve önemli insanların doğumuyla ilişkilendirilir. Konfüçyüz’ün annesinin Konfüçyüz doğmadan önce bir Qilin tarafından ziyaret edildiği söylenir.


+ *[What is Qilin?](https://www.thoughtco.com/what-is-a-qilin-195005)*, ThoughtCo.com
+ *[Chinese Unicorn: The Qilin](https://unicornyard.com/chinese-unicorn-the-qilin/)*, Unicornyard.com
+ *[The Legendary Qilin](https://www.theworldofchinese.com/2013/06/the-legendary-qilin/)*, The World of Chinese
{: .sources}
