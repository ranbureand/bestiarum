---
layout: post

title: Chucky'den daha korkunç bir bebek düşünün
subtitle: Toyol
description: Toyol Güneydoğu Asya folkloründe geçen hortlak bebektir. Toyol kara büyü ile bir Şaman tarafından çağrılabilir. Efendisi tarafından kötülük çounlukla da hırsızlık yapmak için kullanılır.
date: '2021-04-09 13:40:00'

language: 'tr'
language_reference: 'toyol'

publish: 'yes'
---

Toyol Güneydoğu Asya folkloründe geçen hortlak bebektir. Chucky filmlerinden korkan bir çocuk olarak şimdiye kadar yazdıklarımın belki en ürperticisi olduğunu düşünüyorum. Toyol kara büyü ile bir Şaman tarafından çağrılabilir. Efendisi tarafından kötülük çoğunlukla da hırsızlık yapmak için kullanılır.

Saçsız bir bebeğe benzer. Teni gri ya da goblin gibi yeşil olabilir. Her bebek gibi (!) Toyol da  yeni kıyafetler ve oyuncaklar ile mutlu edilmelidir. Toyol mutlu olduğu sürece efendisine servet getirecektir ve karşılığında ailedeki bir kadın tarafından emzirilmelidir: fakat Toyol göğüsten süt yerine kan emer.

Toyol ihtiyaç olduğundan çağrılmak üzere ağzı kapalı bir kavanozda saklanır. Kavanoz ay ışığının altında bırakılırsa Toyol daha da güçlenir. Efendisi her ayın 14’ünde Toyol'u beslemek için kavanoza kendi kanından damlatmalıdır.

Böylelikle yıllar içinde Toyol ile efendisi arasındaki bağ o kadar güçlenir ki, artık konuşmadan iletişim kurmaya başlarlar. Toyol bazen de efendisinin düşüncelerini okur. Eğer efendisi ondan kurtulmaya çalışıyorsa bunu bilir ve efendisinin de kendisiyle beraber ölmesini sağlar.

Toyol duvarlardan ve insan bedeninin içinden geçebilir. Hatta vücuttaki rahatsızlığın nerede olduğunu görebilmek için Toyol kullanılabilir. Gece acıktıklarında efendilerinin vücutlarını ele geçirip onların haberi olmadan Toyol’un en sevdiği yemek olan çiğ et yemelerini sağlarlar ki kendileri de beslenebilsin.

Eğer yeni evli çiftlerden birisi Toyol’a sahipse, Toyol düğün gecesi şafaktan önce çifti ziyaret eder. Gelinin ayak parmağından gelin uyanana kadar kan emer. Bu ritüel Toyol’u çok daha güçlü yapar.

Bir evin Toyol’u olup olmadığını anlamak için ufak oyuncak arabaları sıralı olarak dizin. Eğer arabalar kendi kendilerine hareket etmeye başlarsa Toyol yanıbaşınızda demektir.

İlginizi çektiyse burada yazmadığım daha “kara” yanlarının da var olduğunu söylemek isterim. Bir araştırın derim. Ayrıca Toyol konulu korku filmleri de bulabilirsiniz.


+ *[Toyol](https://en.wikipedia.org/wiki/Toyol)*, Wikipedia
{: .sources}
