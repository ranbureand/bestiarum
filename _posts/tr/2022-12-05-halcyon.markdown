---
layout: post
title: Antik Yunan/Mısır Mitolojisi
subtitle: Halcyon
description: Kuşa dönüşen iki aşık
date: '2022-12-05 13:40:00'
language: 'tr'
language_reference: 'halcyon'
publish: 'yes'
---
Halcyon (Halsiyon) Rüzgarın Efendisi Aeolus’un dünyalar güzeli kızıdır. Sabah Yıldızı’nın oğlu Ceyx’e dut gibi aşık olur, Ceyx de Halsiyon’a boş değildir. Ve sonunda evlenirler.
Gel gel gelelim o kadar mutlu o kadar birbirlerine aşıktırlar ki, bu mükemmel birliktelik haset Hera’nın gözüne batar.

Zeus’a gidip “koçişkolata”sının onları kuşa dönüştürmesini ister. Tabiki Zeus, Hera’nın gazabından korktuğundan hemen oracıkta onları yalıçapkını kuşuna çevirir.
Yalıçapkını kuşları yine de aşklarından vazgeçmezler ve denizin kenarına da olsa yuva yaparlar. Fakat denizin dalgaları sürekli yuvalarını alaşağı eder.
Ne kadar hanımköylü de olsa Zeus bu duruma dayanamaz ve kış gündönümü olan 21 Aralık’tan 7 gün öncesinde ve 7 gün sonrasında denize sakin olmasını söyler.
Böylece yalıçapkını kuşları bu 14 günlük sürede yuvalarını kurup yavrularını sağlıklı bir şekilde büyütebilirler.

Bu günler hala Halcyon Günleri olarak bilinir ve o günlerde rüzgarın kesileceğine inanılır.
Bu Yunan Mitolojisi’nin bir benzeri de Antik Mısır’da vardır. Halcyon İsis ve Ceyx ise kocası Osiris ile ilişkilendirilir.

Hikayeye göre Osiris deniz seferinden uzun süre dönmez ve karısı onu aramaya çıkar. Ve kocasının cansız bedenini dalgalar arasında bulur. O anda bir kuşa dönüşerek kocasının yanına gider. Osiris de bir kuşa dönüşür. Ve beraberce yine mutlulukla yaşamaya devam ederler.
