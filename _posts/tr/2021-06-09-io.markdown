---
layout: post

title: İstanbul Boğazı’na İsim Veren Hanımkızımız
subtitle: İo
categories: [mythology]
description: Yunan Mitolojisinde yer alan İo, nehir Tanrısı İnakhos’un güzeller güzeli kızıdır. Aynı zamanda Baş Tanrıça ve ölümüne kıskanç Hera’nın tapınağında bir rahibedir.
date: '2021-06-09 13:40:00'

language: 'tr'
language_reference: 'io'

publish: 'yes'
---

Yunan Mitolojisinde yer alan İo, nehir Tanrısı İnakhos’un güzeller güzeli kızıdır. Aynı zamanda Baş Tanrıça ve ölümüne kıskanç Hera’nın tapınağında bir rahibedir. Tabi rahibe olması Zeus’u engeller mi? Tabii ki hayır.

İo’ya aşık olduğu diğer 154325 kadın gibi aşık olur ve her zamanki gibi de sevgili karıcığı Hera durumu anlar. Zeus’a gücü yetmediğinden, gidip Io’dan hırsını almak ister. Fakat Zeus İo’yu -başka bir hayvan yokmuşçasına- beyaz bir ineğe dönüştürür.

Bunu duyan Hera, İo’ya onu 7/24 takip eden bir at sineği musallat eder. Bahtı da kendi gibi güzel olmayan zavallı kızımız Io da sinek ısırmış inek gibi kaçmaya koşmaya başlar.

İlk önce kendi adını verdiği İyon (Ionian) denizini geçer. Daha sonra şimdiki İstanbul Boğazı’na gelir. Yunanca Bosporus, “sığır geçidi” anlamına gelmektedir ve İstanbul Boğazı’nın adı da bu mitolojiye dayandırılmaktadır.

Kıçındaki sinekten kurtulmaya çalışan kızımız sonunda Mısır’a varır. Mısır’da nihayet Zeus Io’yu tekrar insan formuna sokar. O da Zeus’a boy boy çocuklar verir.

Bazı kaynaklar Mısır Tanrıçası İsis ile İo'nun hikayelerindeki benzerliklerden dolayı aynı kişi olduğunu söylemektedir.
