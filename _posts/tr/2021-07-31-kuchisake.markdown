---
layout: post

title: Dişi Joker
subtitle: Kuchisake Onna
description: Genel olarak okuldan eve dönmekte olan çocuklara saldırdığı söylenen Kuchisake Onna bir uzakdoğu mitidir. Kırmızı kıyafetler giyer, gözleri tilkiye ve sesi kediye benzer.
date: '2021-07-31 13:40:00'
language: 'tr'
language_reference: 'kuchisake'
publish: 'yes'
---
“Gifu’dan Haberler gazetesine göre 1978 yılının bir kış gecesinde geç saatte evine dönen H.S. (17) sokakta ağzı maskeli bir kadınla karşılaştı. Genç kadın H.S.’yi durdurup “Ben güzel miyim?” diye sordu. Bu olaya çok şaşıran H.S. kadına güzel olduğunu söyleyerek yoluna devam etmek istedi.

Fakat genç kadın buna izin vermedi.  Yüzünü kapatan maskeyi çıkartıp tekrar “Ben güzel miyim?” diye sorduğunda H.S. korkudan ne diyeceğini bilemedi. Kadının ağzı bir kulağından diğer kulağına kadar kesilmişti. H.S.’nin kendisinden tiksindiğini gören genç kadın H.S.’yi 12 bıçak darbesiyle öldüresiye yaralayıp ortadan kayboldu.

Çevredeki vatandaşların yardımıyla hızlı bir şekilde hastaneye yetiştirilen H.S.’nin hayati tehlikesi devam etmektedir.” Bu bir uydurma haber, en azından bir kısmı. fakat Japonya’da bir dönem yaşanan ve okulların kapatılmasına dahi sebep olan bu olay doğru. En azından Gifu yerel halkına göre.

Genel olarak okuldan eve dönmekte olan çocuklara saldırdığı söylenen Kuchisake Onna (Japonca: Ağzı yarık kadın) bir uzakdoğu mitidir. Kırmızı kıyafetler giyer, gözleri tilkiye ve sesi kediye benzer.

Kuchisake Onna mitinin nasıl ortaya çıktığına dair pek çok farklı hikaye vardır. Gece seyahat etmenin tehlikelerinden korunmak için bunun gibi korkunç kılığa bürünen kadınların zamanla şehir efsanesine dönüştüğü söylenir. Ya da 1970’lerde Japonya Gifu’da akıl hastanesinden kaçan bir deli olduğuna inanılır.

1990'lara geldiğimizde, estetik ameliyatlarda yaşanan hatalar çok konuşulmaya başlandıkça, Kuchisake Onna söylentileri de tekrar yayılmaya başlamıştır. Estetik ameliyatı başarısız geçtiği için çıldıran kadınların bu efsaneye sebep olduğuna inanılır. Dolayısıyla Kuchisake Onna’dan kurtulmak için önerilen pek çok yönteme bir yenisi daha eklenmiştir: Saç jölesi.

Çünkü estetik ameliyatını yapan doktor saçına o kadar saç jölesi sürmüş ki Kuchisake Onna bu kokudan nefret etmiş. Ve her aklına gelince çılgına dönermiş. Dolayısıyla onunla karşılaştığınızda üstüste 3 kez Saç Jölesi diye bağırırsanız arkasına bakmadan kaçacaktır. Diğer yöntemler ise kafasına jöle kutusu atabilir ya da elinize saç jölesi yazıp ona gösterebilirsiniz.

+ *[Kuchisake-Onna](https://tr.wikipedia.org/wiki/Kuchisake-onna)*, Wikipedia
{: .sources}
