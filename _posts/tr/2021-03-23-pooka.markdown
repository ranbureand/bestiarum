---
layout: post

title: İrlandalı “tuhaf” peri
subtitle: Pooka
description: Pooka veya İrlandaca Pùca, Kelt folklorunda ve İrlanda masallarında yer alan hayalet-peri karışımı bir varlıktır. Pooka bir şekil değiştiricidir ve bir at, eşek, kedi, köpek, boğa, genç bir adam ve hatta şehvetli bir genç kadın şekline girebilir. Bölgeye bağlı olarak, Pooka’nın kötü, tehlikeli veya iyi olduğuna inanılır.
date: '2021-03-23 13:40:00'

language: 'tr'
language_reference: 'pooka'

publish: 'yes'
---

Pooka veya İrlandaca Pùca, Kelt folklorunda ve İrlanda masallarında yer alan hayalet-peri karışımı bir varlıktır. Pooka bir şekil değiştiricidir ve bir at, eşek, kedi, köpek, boğa, genç bir adam ve hatta şehvetli bir genç kadın şekline girebilir. Bölgeye bağlı olarak, Pooka’nın kötü, tehlikeli veya iyi olduğuna inanılır.

Pooka’dan alınan ilhamla yaratılan bilinen pek çok mistik yaratık vardır. Örneğin öcü (boogeyman), Pooka’dan türetilmiştir. Ayrıca  çocuklara çikolata yumurtaları ve tatlılar getiren peri benzeri bir yaratık olan Paskalya Tavşanı Pooka’nın doğurganlık ruhu temasına dayanır.

Dahası, Alice Harikalar Diyarındaki tuhaf ama zararsız ve bilmecelerle konuşan Cheshire Kedisi Pooka’dan esinlenmiştir.

Pooka at formundayken, sarhoş olan birini bütün gece vahşi bir yolculuğa çıkarmayı ve gece boyunca hırpalamayı çok sever. Zaten sarhoş olan bu zavallı binici Pooka’nın büyüsü altındadır ve ne olduğunu hatırlamaz. Bu genellikle neden çok sarhoş olan bazı insanların önceki gece ne olduğuna dair hiçbir fikirleri olmadığının bir açıklaması olarak kabul edilir.

İrlanda'da her yıl kasımda kutlanan Puca Festivali, Kelt yeni yıl kutlamasıdır ve Cadılar Bayramı’nın da kökeni olduğuna inanılmaktadır. Kutlama gecesi iki dünya arasındaki perdenin inceldiğine, kuralların kırılabileceğine ve ruhların dünyalar arasında hareket ettiğine inanılır. O gece Pooka canlanıp aramızda dolaşır ve yolundan geçenlerin kaderini değiştirir.


+ *[The Irish legend of the Pooka](https://www.irishcentral.com/roots/history/irish-legend-pooka)*, irishcentral.com
+ *[Pooka](https://tr.wikipedia.org/wiki/Pooka)*, Wikipedia
{: .sources}
