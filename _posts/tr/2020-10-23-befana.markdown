---
layout: post

title: Befana <br/>İtalyan Noel Anne
subtitle: (düşündüğünüz gibi seksi değil)
description: Befana, İtalya'nın tüm çocuklarını Epifani Bayramı (5-6 Ocak gecesi) arifesinde ziyaret edip iyi çocukların çoraplarını şekerle ve hediyeyle dolduran, kötü çocuklara ise kömür ya da hiçbirşey getirmeyen yaşlı bir cadıdır.
date: '2020-10-23 13:40:00'

language: 'tr'
language_reference: 'befana'

publish: 'yes'
---

Befana, İtalya'nın tüm çocuklarını Epifani Bayramı (5-6 Ocak gecesi) arifesinde ziyaret edip iyi çocukların çoraplarını şekerle ve hediyeyle dolduran, kötü çocuklara ise kömür ya da hiçbirşey getirmeyen yaşlı bir cadıdır. İtalya'nın bazı bölgelerinde çorabın içine kömür yerine saman yerleştirdiğine inanılır. Bazen de Befana’nın evden ayrılmadan önce yerleri süpürdüğüne inanılır. Bu süpürme işinin tüm yıl içinde olan sorunların süpürülmesi ve ortadan kalkması olduğu kabul edilir. Aynı gece yatmadan önce Befana için küçük bir bardak şarap ve biraz yiyecek olan bir tabak bırakılır (Tanıdık geldi mi? :).

Bu tarihte kutlanması eski bir geleneğe dayanmaktadır. Gündönümünden sonraki on iki günün yani 25 Aralık (geleneksel kış gündönümü ve aynı zamanda Roma İmparatorluğu'nda Sol Invictus günüdür) ile 6 Ocak arasındaki dönemin yılın en önemli günleri olduğuna inanılır. Ve bugünlerin sonunda, yani 6 Ocak’ta mutlaka bir mucize gerçekleşir.

Bu Roma geleneğinde, Aralık sonu ile 6 Ocak arasında, Tanrıça Diana’nın tarlaların üzerinden onlara bereket getirmek üzere uçtuğuna inanılırdı.Tanrıça ayrıca, tıpkı Befana gibi, çocuklara hediye olarak meyve ya da şekerleme getirir.

İtalya’nın Veneto bölgesinde bu gecede şenlik ateşleri yakılır ve sıcak şarap eşliğindeki kutlamada "eski" yi, yani eski yılı temsil eden saman bir befana kuklası yakılır. Bazı bölgelerde bir efsaneye göre, bu gece hayvanlar konuşmaya, hikayeler anlatmaya ve kehanetlerde bulunmaya başlar ve bunun için çiftçiler hayvanların yanlarında uyurlar.


+ *[Italy's Pagan Santa Claus Story: Befana](https://folklorethursday.com/christmas/italys-pagan-santa-claus-story-befana/)*, Folklore Thursday
+ *[Solstice, Christmas and The Twelve Days](http://energitismo.com/the-solstice-and-the-origin-of-befana/)*, Energitismo
+ *[Solstice, Christmas and The Twelve Days](https://atlanticreligion.com/2013/12/20/solstice-christmas-and-the-twelve-days/)*, Atlantic Religion
{: .sources}
