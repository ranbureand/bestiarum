---
layout: post
title: Sembolizm
subtitle: Baca
description: Üzerine çok da düşünmediğimiz bacalar neyin sembolüdür?
date: '2022-11-24 13:40:00'
language: 'tr'
language_reference: 'baca'
publish: 'yes'
---
Göçebe toplumların çadırlarındaki duman çıkması için yapılan delikler modern evlerde bacalara dönüşmüştür. Bazı yerlerde insanın bıngıldağı da bir baca deliği olarak kabul edilir. Baca cennette yaşayan varlıklarla iletişim kurmanın gizemli yoludur. Bacalar cadıların diğer cadılarla buluşmak için kullandığı kanaldır. Ve aynı zamanda Noel Baba evin bacasından girip hediyeler bırakır.

Bacalar iki dünya arasındaki köprüdür. Dünya’nın etrafında döndüğü aks onun bacasıdır. Güney ucundan göksel varlıklar girer, kuzey ucundan ruhlar yükselerek öte tarafa geçer.
Evin kapıları ve pencereleri kapalı olsa bile cennetin rüzgarları evin bacasından girerek evi kutsar ve bacadan aşağıda duyulan ses onun şarkısıdır.

Bacadan çıkan duman varsa ev nefes alıyor yani yaşıyor anlamına gelir. Baca evin nefesidir ve nefes yuvayı canlı tutandır. Kıvılcımı ateşe dönüştürür ve ısısıyla eve, aileye yaşam verir. Baca aynı zamanda sosyal bağları simgeler. Bu yüzden baca olan köşe ateşin yandığı köşedir. O köşede çoktan ölmüş aile bireyleri anılır ve soğuk kış akşamlarında başında toplaşılıp hikayeler anlatılır.
