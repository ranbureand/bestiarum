---
layout: post

title: Neden Şimşeğin Işığı Sesinden Önce Gelir?
subtitle: Leigong
categories: [mythology]
description: Leigong Çin Mitolojisinde gök gürültüsü Tanrısıdır. Davul ve tokmağını kullanarak gök gürültüsü yapar ve ardından da baltasıyla hem gizlice suçlar işleyen günahkar insanları hem de Taoism bilgeliğini kötüye kullanan ruhları cezalandırır
date: '2021-06-15 13:40:00'

language: 'tr'
language_reference: 'leigong'

publish: 'yes'
---

Leigong Çin Mitolojisinde gök gürültüsü Tanrısıdır. Davul ve tokmağını kullanarak gök gürültüsü yapar ve ardından da baltasıyla hem gizlice suçlar işleyen günahkar insanları hem de Taoism bilgeliğini kötüye kullanan ruhları cezalandırır.

Leigong cezaları Çin’in en önemli Tanrılarından biri olan Yeşim İmparator’un emriyle verirmiş. Fakat ne zaman gök gürültüsünü kullanmaya kalksa her yer kapkaranlık olur, O da bu karanlıkta çok iyi göremez ve zaman zaman yanlış kişiyi cezalandırırmış.

Yine böyle günlerden bir gün Leigong karanlıkta hedefi şaşırıp yanlışlıkla Dianmu adında bir kadını öldürmüş. Leigong’un cezalandırırken yine hata yaptığını öğrenen Yeşim İmparator çok sinirlenmiş ve Dianmu’yu Şimşek Tanrıçasına dönüştürmüş.

Leigong’a “Dianmu’yu öldürmek senin suçundu ve bundan böyle Dianmu senin boynunun borcudur. Evlen onla, senin karındır” demiş. Leigong’un sırtına iki pat pat yapmış. Leigong da “İnşallah İmparator bana çirkin bir kadın kakalamamıştır” demiş. (Son iki cümle tamamen benim hayal gücüm).  

Güzel ya da çirkin bilinmez, Dianmu ile evlenen Leigong, dünyadaki kötüleri cezalandırırken artık hiç hata yapmaz olmuş. Çünkü Dianmu her seferin iki elinde tuttuğu aynalarla dünyayı aydınlatır, artık karanlık olmadı için de Leigong gök gürültüsü göndermeden önce doğru kişiyi cezalandırdığından emin olurmuş.

Derler ki bu yüzden şimşeğin ışığı gök gürültüsünden önce gelir.
