---
title: Nekomata
layout: post
description: Nekomata, Çin'de ve sonrasında Japon folklorunda yer alan bir tür kedi yōkai (doğaüstü canavarlar, ruhlar ve iblisler)'dir. Güçlüler, kötücül ve çok zekidirler. Ancak Nekomata'nın en karakteristik özelliği, iki kuyruğa ya da çatal kuyruğa sahip olmasıdır.
date: '2020-11-02 13:40:00'
language: tr
publish: 'yes'
subtitle: Tombul pufidik kediciğiniz geceleri neler yapıyor olabilir?
---

Nekomata, Çin'de ve sonrasında Japon folklorunda yer alan bir tür kedi yōkai (doğaüstü canavarlar, ruhlar ve iblisler)'dir. Güçlü, kötücül ve çok zekidirler. Ancak Nekomata'nın en karakteristik özelliği, iki kuyruğa ya da çatal kuyruğa sahip olmasıdır. Diğer kedilerle aynı şekilde doğarlar, ancak yalnızca en yaşlı, en büyük ve en uzun kuyruklu (ve dolayısıyla en güçlü ve zeki olan) kediler Nekomata’ya dönüşür. Bu canavar kediler arka ayakları üzerinde yürürler ve insan dillerini konuşabilirler. Dağlarda yaşayanlar ve yaşlanıp Nekomata'ya dönüşmüş evcil kediler olmak üzere iki farklı türü vardır. (Fazla büyük kedi sahipleri: geceleri kediniz siz uyuduktan sonra neler yapıyor, bir daha düşünün)

En tehlikeli ve güçlü Nekomata, dağlarda leoparlar ve aslanlar gibi vahşi kediler şeklinde yaşar. Bu vahşi kedilerin boyutları inanılmaz derecede büyük olabilir ve yaban domuzları, köpekleri, ayıları ve hatta insanları av olarak seçebilirler.

Büyü güçlerini kullanarak kukla ustaları gibi ölü bedenleri kontrol edebilirler. İnsanlara karşı çok saygısızdırlar ve çoğunlukla kavga çıkarırlar. İnsanları köleleştirmek için doğaüstü güçlerini kullanırlar. (İnsanlardan nefret ettiklerini daha önce de söylemiş miydim?)

Genellikle başka bir kedi yokai türü olan Bakeneko ile karıştırılırlar. Ancak Bakeneko'nun aksine Nekomata her zaman kötücül ve şiddet yanlısıdır.

Şimdi elinizdeki telefonu yavaşca yere bırakıp kedinize hakettiği saygıyı ve sevgiyi gösterin. O da Nekomata olunca sizi görür.


+ *[Nekomata](http://yokai.com/nekomata/)*, Yokai.com
+ *[Nekomata](https://mythology.wikia.org/wiki/Nekomata)*, Fandom.com
{: .sources}
