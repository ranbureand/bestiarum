---
title: Ev İyesi
subtitle: "“Ev Cini”nizle Tanışın (o korkunç olan değil)"
description: Ev İyesi Türk Mitolojisinde evlerin koruyucu ruhudur. Her evin kendi
  iyesi vardır. Orta boylu, uzun ve dağınık saçlı, yaşlı bir erkek olarak anlatılsa
  da başka kılıklara girebilir.
date: '2020-10-19 16:40:00'
language: tr
publish: 'yes'
layout: post
---

Ev İyesi Türk Mitolojisinde evlerin koruyucu ruhudur. Her evin kendi iyesi vardır. Orta boylu, uzun ve dağınık saçlı, yaşlı bir erkek olarak anlatılsa da başka kılıklara girebilir. Bazen gözleri kor gibi yanan bir yılan olarak görünür. Bu nedenle evde görülen yılanın bereket getireceğine inanılır. Yılanı öldürmeden dışarıya atmanız gerekir. Yoksa beraberinde bereketi de götürür. Eve her girdiğinizde Ev İyesi’ne selam vermelisiniz. Çünkü O hep evdedir.

Ev İyesi yerin altında/evin bodrum katında yaşar ve sadece ev sahipleri uykuya daldıktan sonra ortaya çıkıp yardım için bir şeyler yapar. Yün eğirir, sobaya odun doldurur, küçük çocuk ağlarsa onu sakinleştirir bulaşık yıkar. Evi kötü ruhlardan ve hastalıklardan korur.  Ayrıca yangın çıkarsa veya eve hırsız girerse ses çıkararak ya da ev sahiplerinin ayağını çekerek onları uyandırır.

Bazen uyuyan ev sahibinin saçlarını da örebilir. Bu örgüyü sökmek iyi değildir, kendi kendine çözülmesini beklemek gerekir. Gece yarısı evin içinde yürüme ve nefes alma sesleri duyarsanız bilin ki bu Ev İyesidir. Eşyalarınızın yeri değişmişse ya da aradığınızı her zamanki yerinde bulamıyorsanız bilin ki bu da Ev İyesinin işidir.

Yeni eve taşındığınız da Ev İyesini de yanınızda götürmelisiniz. Bunun için bir çift terlik alıp akşamdan eski evde bırakın. Ertesi gün, “Ev İyesi, terliklerini giy, yeni evimize gidiyoruz!” diye seslenin ve evde bırakılan terlikleri alıp yeni eve götürün.

O kadar işinizi yapan, yardımıza koşan Ev İyesi ile iyi geçinin. Aksi halde, herşeyden alınmaya hazır olan Ev İyesi size küsebilir daha da beteri kötülük bile yapabilir.

---

<div class="typo-s" markdown="1">

Kaynaklar

+ *[Domovoi](https://tr.wikipedia.org/wiki/Domovoi#/media/Dosya:Domovoi.jpg)*, Vikipedi
+ *[Ev İyesi](https://tr.wikipedia.org/wiki/Ev_iyesi)*, Vikipedi
+ *[İyeler: Tabiat Muhafızları](https://www.shallwe.com.tr/iyeler-tabiat-muhafizlari/)*
+ *[The Familier Spirits in Tatar Mythology](https://dergipark.org.tr/tr/download/article-file/223080)*, Rasilya Karimova
+ ***Türk Mitolojisi Ansiklopedik Sözlük***, Celal Beydili
+ ***Türk Söylence Sözlüğü***, Deniz Karakurt

</div>
