---
title: Salyangoz Hanım
layout: post
description: Bundan çok uzun zaman önce fakir bir çiftçi oğlan varmış. Her gün pirinç tarlasında çalışır yaşlı anacığına bakarmış. Bir gün yine pirinç toplarken “Bu kadar pirinç topluyorum da kiminle paylaşacağım bunları” demiş. Sonra birden bir kadın sesinin “Ben seninle birlikte yerim” dediğini duymuş.
date: '2020-11-11 13:40:00'
language: tr
publish: 'yes'
subtitle: Pirinç Tarlasından Kraliçeliğe 7/24 yemek yapmaktan nasıl kurtuldu?
---
Bizdeki Keloğlan masallarına benzer bir Kore masalıyla gününüzü şenlendirmeye geldim. Masalın pek çok versiyonu var ama ben iflah olmaz bir Yeşilcam aşığı olarak pek tabi “mutlu sonlu” o lanını seçtim.

Bundan çok uzun zaman önce fakir bir çiftçi oğlan varmış. Her gün pirinç tarlasında çalışır yaşlı anacığına bakarmış. Bir gün yine pirinç toplarken “Bu kadar pirinç topluyorum da kiminle paylaşacağım bunları” demiş. Sonra birden bir kadın sesinin “Ben seninle birlikte yerim” dediğini duymuş. Etfına bakınmış ama sadece ufak bir salyangoz görmüş. Bu olay bir kaç kez daha tekrarlanınca çiftçi oğlana bir hal gelmiş o anda gözüne ilişen güzel kabuklu bu salyangozu beraberinde eve getirmiş. Gel gelelim o günden sonra her gün evde sanki Masterchef varmış gibi açık büfe kahvaltılar, sınırsız öğle yemekleri ve mükellef akşam ziyafetleri bulmaya başlamış. Kimin hazırladığını görmek için bir gün evden çıkar gibi yapıp evin bir köşesine saklanmış. Bir de ne görsün? Salyangoz kabuğundan çıkıp dünya güzeli bir kıza dönüşmüş ve yetmemiş birbirinden güzel sofralar hazırlamaya başlamış. Kalbe giden yol mideden geçtiğinden, hemen oracıkta Salyangoz Hanım’a aşk-ı ilan ve evlenme teklifi edivermiş. Hanım kızımız da kabul etmiş.

Bir süre karı-koca mutlu mesut yaşarlarken kötü adamımız olan ülkenin kralı bir gün evin yakınından geçerken Salyangoz Hanım’ı görüp güzelliğinden çok etkilenmiş ve kendine istemiş. Kocasına meydan okumuş ve “en hızlı ağaç kesme”, “en hızlı at sürme” ve “nehri en hızlı geçme” dallarında yarışmayı önermiş.

Kazanırsa karısını alacağına, kaybederse de krallığını vereceğine dair söz vermiş. Salyangoz Hanımkızımız bakmış kral kocasını hile hurda ile altedecek, okyanusta yaşayan babası Ejderha Kralı’na hemen haber salmış. Ejderha Kral’ın yardımıyla çiftçi, yarışmalarda çamura yatıp hile hurdayla kazanmaya çalışan kralı altetmiş. Çiftçi hem karısını hem de krallığı nüfusu altına almış. Salyangoz Hanım da hem kralın karısı olmaktan hem de her gün üç öğün yemek yapmaktan kurtulduğu için çok mutlu olmuş. Sonrasında onlar ermiş muradına bir çıkalım tahtına.






+ *[The Snail-Shell Bride: bad things come to those who can't wait](http://www.korea.net/NewsFocus/Culture/view?articleId=123841)*, Korea.net
+ *[Salyangoz Hanım Masalı: Kore Mitolojisi](http://ozhanozturk.com/2018/04/29/salyangoz-hanim-masali-kore-mitolojisi/)*, Orhan Öztürk
+ *[Snail Bride](https://folkency.nfm.go.kr/en/topic/detail/5924)*, Encyclopedia of Korean Folk Culture
+ *[The Snail lady](hhttps://redbreadtie.blogspot.com/search?q=The+Snail+Lady)*, Redbreadtie.blogspot.com
{: .sources}
